<!DOCTYPE html>
<html lang="en">
<head>
    <meta charset="UTF-8">
    <title>
      Scots Proverbs, Ancient and Modern | Project Gutenberg
    </title>
    <link rel="icon" href="images/cover.jpg" type="image/x-cover">
    <style>

a {
    text-decoration: none;
}

body {
    margin-left: 10%;
    margin-right: 10%;
}

h1,h2 {
    text-align: center;
    clear: both;
}

hr.chap {
    margin-top: 2em;
    margin-bottom: 2em;
    clear: both;
    width: 65%;
    margin-left: 17.5%;
    margin-right: 17.5%;
}

div.chapter {
    page-break-before: always;
}

ul {
    list-style-type: none;
    margin: 0;
}

li {
    margin-top: .5em;
    padding-left: 2em;
    text-indent: -2em;
}

p {
    margin-top: 0.5em;
    text-align: justify;
    margin-bottom: 0.5em;
    text-indent: 1em;
}

.larger {
    font-size: 150%;
}

.pagenum {
    position: absolute;
    right: 4%;
    font-size: smaller;
    text-align: right;
    font-style: normal;
}

.poetry {
    padding-left: 2.5em;
    margin-top: .5em;
}

.poetry .verse {
    padding-left: 3em;
}

.poetry .indent0 {
    text-indent: -3em;
}

.poetry .indent2 {
    text-indent: -2em;
}

.smaller {
    font-size: 80%;
}

.titlepage {
    text-align: center;
    margin-top: 3em;
    text-indent: 0em;
}

.transnote {
    background-color: #E6E6FA;
    color: black;
    text-align: center;
    font-size: smaller;
    padding: 0.5em;
    margin-bottom: 5em;
}

.x-ebookmaker .poetry {
    display: block;
    margin-left: 1.5em;
}

    </style>
  </head>
<body>
<div style='text-align:center'>*** START OF THE PROJECT GUTENBERG EBOOK 75667 ***</div>

<p><span class="pagenum"><a id="Page_1"></a>[1]</span></p>

<p class="titlepage"><span class="larger">SCOTS PROVERBS,</span><br>
<br>
<span class="smaller">ANCIENT AND MODERN,<br>
<br>
SELECTED FROM</span><br>
<br>
ALLAN RAMSAY AND OTHERS.</p>

<p class="titlepage">“An ounce o’ mither-wit, is worth a pound o’ clergy.”</p>

<p class="titlepage"><i>BRECHIN</i>:<br>
<span class="smaller">PRINTED FOR ALEXANDER BLACK, BOOKSELLER.</span><br>
1834.</p>

<hr class="chap x-ebookmaker-drop">

<div class="chapter">

<p><span class="pagenum"><a id="Page_2"></a>[2]</span></p>

<h1>SCOTS PROVERBS.</h1>

</div>

<h2>A</h2>

<ul>
<li>A bairn may hae ower muckle o’ his mither’s benison.</li>
<li>A bare moor maks a lean hirsel.</li>
<li>A’ burdens are light except to the bearer.</li>
<li>A blate maiden may mak a bardy gudewife.</li>
<li>A blate suitor should hae a gude cause.</li>
<li>A’ blews are no true blews.</li>
<li>A borrowing man is a sorrowing man.</li>
<li>A begun turn is hauf ended.</li>
<li>A blate cat maks a proud mouse.</li>
<li>A blythe heart maks a blooming look.</li>
<li>A bit but, and a bit ben, maks a mim-mou’d maiden at the board en’.</li>
<li>A bonny bride is soon busket, and a short horse is soon whisket.</li>
<li>A borrowed len’ shou’d gae laughing hame.</li>
<li>Abundance of law breaks nae law.</li>
<li>A careless maister maks a lazy man.</li>
<li>A club fit will no mak a gude shinty.</li>
<li>A close mouth catches nae flees.</li>
<li>A cock’s ay crouse on his ain midden-head.</li>
<li>A cramm’d kyte maks a crazy carcase.</li>
<li>A daft nurse maks a wise wean.</li>
<li>A denk maiden maks a dirty wife.</li>
<li>A drink is shorter than a tale.</li>
<li>A dry summer ne’er made a dear peck.</li>
<li>A dumb man wins nae law.</li>
<li>Ae bird in the hand is worth ten fleein’ by.</li>
<li>A fool may win money, but it taks a wise man to keep it.</li>
<li>A greedy e’e ne’er had a leel heart.</li>
<li>Ae gade turn deserves anither.</li>
<li>Ae hour’s cauld will suck out seven yeer’s heat.</li>
<li>Ae man may lead a horse to the water, but twenty winna gar him drink.<span class="pagenum"><a id="Page_3"></a>[3]</span></li>
<li>Ae man’s meat is anither man’s poison.</li>
<li>Ae swallow maks na simmer.</li>
<li>Ae scabbed sheep will smit the hale hirtel.</li>
<li>Ae hour in the morning is worth twa in the afternoon.</li>
<li>A fidging mare shou’d be weel girded.</li>
<li>A fleer wad aye hae a follower.</li>
<li>A fool and his money is soon parted.</li>
<li>A fool may gi’e a wise man a counsel.</li>
<li>A friend in court is worth a penny in purse.</li>
<li>A friend in need’s a friend indeed.</li>
<li>Aft counting keeps friends lang thegither.</li>
<li>After meat mustard.</li>
<li>After a storm comes a ca’m.</li>
<li>A fou man and a hungry horse ay mak haste hame.</li>
<li>A fou purse never lacks friends.</li>
<li>A rough bane maks a fou wame.</li>
<li>A fou wame maks a stiff back.</li>
<li>A black hen lays a white egg.</li>
<li>A gaun foot’s ay getting.</li>
<li>A gentle horse shou’d be sindle spurr’d.</li>
<li>A gi’en horse shou’d na be look’d i’ the mouth.</li>
<li>A gi’en game was ne’er won.</li>
<li>A gude beginning maks a gude ending.</li>
<li>A gude cow may hae an ill cauf.</li>
<li>A gude tongue’s a safe weapon.</li>
<li>A gude ingle maks a roomy fire-side.</li>
<li>A gude word is as soon said as an ill.</li>
<li>A gude tale is no the waur to be twice tauld.</li>
<li>A gude name is sooner tint than won.</li>
<li>A green turf’s a gude gudemither.</li>
<li>A green Yule maks a fat kirk-yard.</li>
<li>A great cry and little woo, quoth the deil, when he clippet the sow.</li>
<li>A greedy e’e never gat a gude penny worth.</li>
<li>A hantle cry murder, and are ay uppermost.</li>
<li>A houndless hunter, and a gunless gunner, see ay routh o’ game.</li>
<li>A hungry man’s ay angry.<span class="pagenum"><a id="Page_4"></a>[4]</span></li>
<li>Ale sellers shou’d na be tale-tellers.</li>
<li>A liar shou’d hae a gude memory.</li>
<li>Alike ilka day maks a clout on Sunday.</li>
<li>A light purse maks a heavy heart.</li>
<li>A’s no gowd that glitters.</li>
<li>A’ the truth shou’d na be tauld.</li>
<li>A’ the corn’s no shorn by kempers.</li>
<li>A’ the winning’s in the first buying.</li>
<li>A’ that’s said in the kitchen shou’d na be tauld in the ha’.</li>
<li>A’ cats are grey i’ the dark.</li>
<li>A’s no tint that’s in hazard.</li>
<li>A’s fish that comes i’ the net.</li>
<li>A’ Stewarts are no sib to the king.</li>
<li>A’ the speed’s i’ the spurs.</li>
<li>A’s weel that ends weel.</li>
<li>A’ things are gude untried.</li>
<li>A red nose maks a raggit back.</li>
<li>A kiss and a drink o’ water maks a wersh breakfast.</li>
<li>A man’s ay crouse on his ain cause.</li>
<li>A man may spit in his loof and do little.</li>
<li>A man canna bear a’ his kin on his back.</li>
<li>A man at five may be a fool at fifteen.</li>
<li>A man is weel or wae, as he thinks himsel sae.</li>
<li>A mouthfu’ o’ meat may be a townfu’ o’ shame.</li>
<li>A muffled cat was ne’er a gude hunter.</li>
<li>An auld mason maks a gude barrowman.</li>
<li>An ill shearer never gat a gude heuk.</li>
<li>An ill-willy cow shou’d hae short horns.</li>
<li>An ill servant ne’er prov’d a gude master.</li>
<li>An ounce of mither-wit is worth a pound o’ clergy.</li>
<li>Ane may lo’e the kirk weel aneugh, yet no be ay riding on the rigging o’t.</li>
<li>A Scots mist will weet an Englishman to the skin.</li>
<li>As fu’ o’ mischief as an egg’s fu’ o’ meat.</li>
<li>As gude may haud the stirrip as he that loups on.</li>
<li>As lang runs the fox as he has feet.<span class="pagenum"><a id="Page_5"></a>[5]</span></li>
<li>As lang lives the merry man as the sad.</li>
<li>As lang as ye serve the tod ye maun bear up his tail.</li>
<li>As the sow fills the draff sours.</li>
<li>As the auld cock craws, the young cock learns.</li>
<li>As the fool thinks, the bell clinks.</li>
<li>As the market gangs the wares maun sell.</li>
<li>As weel be hang’d for a wedder as a lamb.</li>
<li>As ye lo’e me look in my dish.</li>
<li>As ye do yoursel you judge your neibours.</li>
<li>As ye mak your bed, sae ye maun lie down.</li>
<li>A safe conscience maks a sound sleep.</li>
<li>A sillerless man gangs fast through the market.</li>
<li>A sinking master maks aft a rising man.</li>
<li>A slothfu’ hand maks a slim fortune.</li>
<li>As ye brew weel ye’ll drink the better.</li>
<li>A spur in the head is worth twa in the heel.</li>
<li>A sturdy beggar shou’d hae a stout naysayer.</li>
<li>A tale-teller is waur than a thief.</li>
<li>A taking hand will never want.</li>
<li>A tale never tines in the telling.</li>
<li>A wight man never wanted a weapon.</li>
<li>A thread will tye an honest man better than a rape a knave.</li>
<li>A tocherless dame sits lang at hame.</li>
<li>A twapenny cat may look at a king.</li>
<li>A wee bush is better than nae bield.</li>
<li>A wee thing fleys cowards.</li>
<li>Auld men are twice bairns.</li>
<li>Auld sparrows are ill to tame.</li>
<li>Auld springs gi’e nae price.</li>
<li>A yeld sow was never gude to grices.</li>
</ul>

<h2>B</h2>

<ul>
<li>Bare gentry, bragging beggars.—Bastard brood are ay proud.</li>
<li>Be lang sick that ye may be soon hale.</li>
<li>Beggars shou’d na be choosers.</li>
<li>Beg frae beggars you’ll never be rich.<span class="pagenum"><a id="Page_6"></a>[6]</span></li>
<li>Better a bit i’ the morning than fast a’ day.</li>
<li>Better a clout than a hole out.</li>
<li>Better a dog fawn on you than bark at you.</li>
<li>Better a finger aff than ay wagging.</li>
<li>Better a mouse in the pat than nae flesh.</li>
<li>Better a tocher in her than wi’ her.</li>
<li>Better a toom house than an ill tenant.</li>
<li>Better a wee ingle to warm you, than a muckle fire to burn you.</li>
<li>Better auld debts than auld sairs.</li>
<li>Better sma’ fish than nae fish.</li>
<li>Better be alane than in ill company.</li>
<li>Better be blythe wi’ little than sad wi’ naethin’.</li>
<li>Better be envied than pitied.—Better be idle than ill employed.</li>
<li>Better be out o’ the warld than out o’ the fashion.</li>
<li>Better be kind than cumbersome.</li>
<li>Better buy than berrow.—Better day the better deed.</li>
<li>Better eat grey bread in youth than in eild.</li>
<li>Better flatter a fool than fight wi’ him.</li>
<li>Better find iron than tine siller.—Better gi’e the slight than tak it.</li>
<li>Better haud by a hair than draw wi’ a tether.</li>
<li>Better ha’f egg than toom doup.</li>
<li>Better hain at the brim than at the bottom.</li>
<li>Better hand loose than in an ill tethering.</li>
<li>Better kiss a knave than cast out wi’ him.</li>
<li>Better keep the deil without the door than drive him out o’ the house.</li>
<li>Better keep weel than mak weel.</li>
<li>Better late thrive than ne’er do weel.</li>
<li>Better live in hope than in despair.</li>
<li>Better my bairns seek frae me than I beg frae them.</li>
<li>Better my friend think me fremit than fashious.</li>
<li>Better ne’er begun than ne’er ended.</li>
<li>Better rue sit than rue flit.—Blude’s thicker than water.</li>
<li>Better the end of a feast than the beginning of a fray.</li>
<li>Better to haud than to draw.—Better twa skaiths than ae sorrow.</li>
<li>Better wait on the cook than the doctor.</li>
<li>Better wear shoon than sheets.—Black will tak nae ither hue.<span class="pagenum"><a id="Page_7"></a>[7]</span></li>
<li>Between the deil and the deep sea.—Burnt bairns the fire dreads.</li>
<li>Bid a man to the roast and stick him wi’ the spit.</li>
<li>Bigging and bairns marrying are great wasters.</li>
<li>Birds of a feather flock thegither.</li>
<li>Birth’s gude but breeding’s better.</li>
<li>Biting and scarting is Scotch fouk’s wooing.</li>
<li>Blind men shou’d na be judges o’ colours.</li>
<li>Boden gear stinks.—Bourd na wi’ Bawty lest he bite ye.</li>
<li>Broken bread makes hale bairns.</li>
<li>Butter and burn trouts are kittle meat for maidens.</li>
<li>Buy a thief frae the gallows and he’ll cut your throat.</li>
</ul>

<h2>C</h2>

<ul>
<li>Cadgers are ay fond o’ creels.</li>
<li>Cast a cat o’er the house rigging ’twill fa’ on its feet.</li>
<li>Cast a bane in the deil’s teeth.</li>
<li>Cats an carlins sit in the sun.</li>
<li>Cauld cools the love that kindles ower het.</li>
<li>Changes are lightsome.</li>
<li>Charity begins at hame.</li>
<li>Come unca’d sits unserv’d.</li>
<li>Comes to my hand like the boul of a pint stoup.</li>
<li>Come wi’ the wind and gae wi’ the water.</li>
<li>Confess’d faut is hauf amends.</li>
<li>Confess debt and crave days.</li>
<li>Confess and be hang’d.</li>
<li>Corn him weel, he’ll work the better.</li>
<li>Count again is not forbidden.</li>
<li>Count siller after a’ your kin.</li>
<li>Count like Jews and ’gree like brethren.</li>
<li>Credit is better than ill won gear.</li>
<li>Credit keeps the crown o’ our causeway.</li>
<li>Crocked carlin, quoth the cripple to his wife.</li>
<li>Cut your coat according to your claith.</li>
<li>Corbys will no pick out corby’s een.</li>
</ul>

<p><span class="pagenum"><a id="Page_8"></a>[8]</span></p>

<h2>D</h2>

<ul>
<li>Daffin and want o’ wit maks auld wives denard.</li>
<li>Damming and laving is gude sure fishing.</li>
<li>Daughters and dead fish are nae keeping ware.</li>
<li>Dawted bairns dow bear little.</li>
<li>Day-light will peep through a sma’ hole.</li>
<li>Dear bought and far sought is meat for ladies.</li>
<li>Death and marriage break term-day.</li>
<li>Death defies the doctor.</li>
<li>Ding down the nest and the rooks will flee away.</li>
<li>Dinna gut your fish till ye get them.</li>
<li>Dit your mouth wi’ your meat.</li>
<li>Do as the lasses do, say no and tak it.</li>
<li>Dinna meddle wi’ the deil and the laird’s bairns.</li>
<li>Dogs will redd swine.</li>
<li>Dows and dominies leave ay a foul house.</li>
<li>Double charges rive cannons.</li>
<li>Drink he sought, but draff was his errand.</li>
<li>Draff’s gude enough for swine.</li>
<li>Drive a cow to the ha’ she’ll rin to the byre.</li>
<li>Drink and drouth come na ay thegether.</li>
<li>Drink little that ye may drink lang.</li>
<li>Drunken at e’en and dry in the morning.</li>
<li>Dummie winna lie.</li>
</ul>

<h2>E</h2>

<ul>
<li>Early master soon knave.—Eat your fill but pouch nane.</li>
<li>Eat pease wi’ the prince, and cherries wi’ the chapman.</li>
<li>Eat in measure and defy the doctor.</li>
<li>Eat weel’s drink weel’s brither.</li>
<li>Eating and drinking wants but a beginning.</li>
<li>Eild and poortith’s sair to thole.</li>
<li>Eith learning the cat to the kirn.</li>
<li>Eith working when will’s at hame.<span class="pagenum"><a id="Page_9"></a>[9]</span></li>
<li>Either win the horse or tine the saddle.</li>
<li>Either the tod or the fearn bush.</li>
<li>E’ening red and morning grey, is a taiken of a bonny day.</li>
<li>E’ening oats are gude morning fodder.</li>
<li>E’en as ye win’t say ye may wear’t.</li>
<li>Embro’ justice, the greater the crime the sma’er the fine.</li>
<li>Eneugh’s as gude’s a feast.</li>
<li>Every ane creeshes the fat sows tail.</li>
<li>Every ane loups the dike where it’s laighest.</li>
<li>Every craw thinks hir ain bird whitest.</li>
<li>Every dog has his day.</li>
<li>Every man can guide an ill wife weel but he that has her.</li>
<li>Every man bows to the bush he gets bield frae.</li>
<li>Every man’s tale’s gude till anither’s be tauld.</li>
<li>Every man at forty is a fool or a physician.</li>
<li>Every man has his ain draff pock.</li>
<li>Every miller wad wyse the water to his ain mill.</li>
<li>Every thing has an end, and a pudding has twa.</li>
<li>Experience teaches fools.</li>
</ul>

<h2>F</h2>

<ul>
<li>Faint heart never won fair lady.</li>
<li>Fair exchange is nae robbery.—Fancy kills and cures.</li>
<li>Fann’d fires and forc’d love ne’er did weel.</li>
<li>Far away fowls hae fair feathers.—Far frae court far frae care.</li>
<li>Far behind that may not follow.—Fast bind, fast find.</li>
<li>Fat paunches bode lean pows.—First come first ser’d.</li>
<li>Feckless foek are ay fond of ane anither.</li>
<li>Fiddler’s wives and gamester’s ale are free to every body.</li>
<li>Fiddler’s dogs and flesh-flies come to feasts unca’d.</li>
<li>Fight dog, fight bear, wha won deil care.</li>
<li>Fine feathers mak fine birds.—Fools’ haste is nae speed.</li>
<li>Fire and water are gude servants, but ill masters.</li>
<li>Flaes and a girning wife are waukrife bed-fellows.</li>
<li>Fleying a bird is no the way to grip it.</li>
<li>Flitting of farms mak mailings dear.—Friends ’gree best sindry.<span class="pagenum"><a id="Page_10"></a>[10]</span></li>
<li>Fools shou’d nae hae chapping stieks.</li>
<li>Fools ravel and wise men redd.—Fumblers are ay fond o’ weans.</li>
<li>Fools and bairns shou’d nae see a ha’f done turn.</li>
<li>Fools mak feasts, and wise fouk eat them; the wise mak jests, and fools repeat them.</li>
<li>For fashion’s sake, as dogs gang to the market.</li>
<li>Fore-warn’d, ha’f armed.—Foul water slockens fire.</li>
<li>Fresh fish and poor friends grow soon ill-far’d.</li>
<li>Friends are like fiddle-strings, they mauna be screw’d owre tight.</li>
<li>Frost and fausehood hae baith a dirty waygang.</li>
</ul>

<h2>G</h2>

<ul>
<li>Gaunting bodes wanting.—Gie the deil his due.</li>
<li>Giff-Gaff makes gude friends.—Gie you an inch ye’ll tak an ell.</li>
<li>Gie a dog an ill name and he’ll soon be hang’d.</li>
<li>Gie the deil his due.—Glasses and lasses are bruckle ware.</li>
<li>God help great fowk, the poor can beg.</li>
<li>God ne’er sent the mouth but he sent meat wi’t.</li>
<li>God send you mair wit and mair siller.</li>
<li>Great barkers are nae biters.—Greening wives are ay greedy.</li>
<li>Gie a beggar a bed and he’ll pay you wi’ lice.</li>
</ul>

<h2>H</h2>

<ul>
<li>Haud a hank in your ain hand.—Hae gars a deaf man hear.</li>
<li>Hair and hair makes the earl’s head bare.—Hale-sale’s gude sale.</li>
<li>Hame is hame if it were ne’er sae hamely.</li>
<li>Hang them that hae nae shift, and them that hae owre mony.</li>
<li>Hang a thief when he’s young, and he’ll no steal when he’s auld.</li>
<li>Hanging’s nae better than it’s ea’d.—Hardships sinle come single.</li>
<li>He begs frae them that borrow’d frae him.</li>
<li>He brings a staff to break his ain head.</li>
<li>He does na ay ride when he saddles his horse.</li>
<li>He fells twa dogs wi’ ae stane.—He had his finger in the pye.</li>
<li>He gangs awa to an ill tune that never comes again.</li>
<li>He has a bee in his bannet lug.—He’s like a flea in a blanket.</li>
<li>He has gotten a bite o’ his ain bridle.<span class="pagenum"><a id="Page_11"></a>[11]</span></li>
<li>He has nae as muckle sense as a cow can haud in her faulded nieve.</li>
<li>He has faut of a wife that marries mam’s pet.</li>
<li>He has mair wit in his little finger than ye hae in a’ your bouk.</li>
<li>He has feather’d his nest, he may flee when he likes.</li>
<li>He has need of a lang spoon that sups wi’ the deil.</li>
<li>He has a slid grip that has an eel by the tail.</li>
<li>He kens na a B by a bull’s foot.—He’s no sae daft as he lets on.</li>
<li>He kens his ain groats amang ither fouks kail.</li>
<li>He’ll soon be a beggar that cannot say nay.</li>
<li>He loo’d mutton weel that licked where the ewe lay.</li>
<li>He’ll no sell his hen on a rainy day.</li>
<li>He may weel swim that has his head hadden up.</li>
<li>He never lies but when the holly’s green.</li>
<li>He needs maun rin that the deil drives.</li>
<li>He’s wise that kens whan he’s weel, and can haud himsel sae.</li>
<li>He’s scant o’ news that tells his father was hanged.</li>
<li>He’s an Aberdeen’s man, he taks his word again.</li>
<li>He’s a wise bairn that kens his ain father.</li>
<li>He’s uneo fou in his ain house that canna pike a bane in his neibour’s.</li>
<li>He’s a proud horse that winna bear his ain provender.</li>
<li>He’s like a singet cat, better than he’s likely.</li>
<li>He’s a worthless gudeman that’s no miss’d.</li>
<li>He stumbles at a strae and loups o’er a won-lyne.</li>
<li>He speaks like a prent-book.—He that comes unca’d sits unserv’d.</li>
<li>He that aught the cow gangs nearest her tail.</li>
<li>He that buys land buys stanes, and he that buys beef buys banes.</li>
<li>He that buys nuts buys shells, he that buys ale buys naithing else.</li>
<li>He that canna mak sport shou’d mar nane.</li>
<li>He that deals in dirt has ay foul fingers.</li>
<li>He that can near Dumback may bear Dumbarton.</li>
<li>He that keeps the cat’s dish keeps her ay crying.</li>
<li>He rises owre soon that’s hanged e’er noon.</li>
<li>He that gies a’ wad gies naithing.—He that has muckle gets ay mair.</li>
<li>He that has muckle wad ay hae mair.</li>
<li>He that has a gude cramp may thole some thistles.</li>
<li>He that has nae siller in his purse shou’d hae silk on his tongue.<span class="pagenum"><a id="Page_12"></a>[12]</span></li>
<li>He that hides is the best at seeking.</li>
<li>He that has a muckle nose thinks ilk ane speaks o’t.</li>
<li>He that hews aboon his head may get a speal in his e’e.</li>
<li>He that’s ill to himsel will be gude to naebody.</li>
<li>He that laughs at his ain joke spills the sport o’t.</li>
<li>He that speers a’, only gets wit o’ part.</li>
<li>He wad skin a loose for the tallow.</li>
<li>He that sleeps wi’ dogs maun rise wi’ flaes.</li>
<li>He’s no sae daft as he’s daft like.—His egg has ay twa youks.</li>
<li>He that winna when he may, he shanna when he wad.</li>
<li>He that woos a widow should woo her day and night.</li>
<li>He that wad eat the kirnel maun crack the nut.</li>
<li>He that will to Coupar will to Coupar.</li>
<li>He wad gang a mile to flit a sow.—He wad rake hell for a bodle.</li>
<li>He wats na whilk end o’ him’s uppermost.</li>
<li>He wad gar you trow that the moon’s made o’ green cheese.</li>
<li>He wad tine his lugs if they werna tacked to him.</li>
<li>His bark is war than his bite.—Hooly and fairly gangs far in a day.</li>
<li>Hungry dogs are blythe o’ bursten puddings.</li>
</ul>

<h2>I</h2>

<ul>
<li>I canna sell the cow and sup her milk.—I hae ither tow on my rock.</li>
<li>I can see as far into a mill-stane as he that pick’d it.</li>
<li>I hae a gude bow, but its in the castle.</li>
<li>I had rather gae by your door than o’er your grave.</li>
<li>I hae got an ill kame for my ain head.</li>
<li>I hae mair ado than a dish to wash.</li>
<li>I hae baith my meat and my mense.</li>
<li>I hae seen mair than I hae eaten, or ye wadna be there.</li>
<li>I ken by my cog my cow’s milked.—I ne’er sat on your coat tale.</li>
<li>I’ll gar his ain gartens tye up his ain hose.</li>
<li>I’ll ne’er lout sae laigh and lift sae little.</li>
<li>I’ll ne’er put the rogue aboon the gentleman.</li>
<li>I’ll ne’er keep a dog and bark mysel.</li>
<li>I’ll tak the best first, as the priest did o’ the plumbs.<span class="pagenum"><a id="Page_13"></a>[13]</span></li>
<li>I’ll ne’er brew drink to treat drunkards.</li>
<li>I’m o’er auld a cat to draw a strae before.</li>
<li>I’m no sae blind as I’m bleer-ey’d.</li>
<li>I’m nae sae scant o’ clean pipes as to blaw wi’ a burnt cutty.</li>
<li>I’m speaking o’ hay and you o’ horse corn.</li>
<li>I’m neither sma’ drink thirsty, nor grey bread hungry.</li>
<li>I ne’er lo’ed meat that craw’d in my crapin.</li>
<li>I wad be scant o’ claith to sole my hose wi’ dockens.</li>
<li>I wadna fother you for your muck.</li>
<li>I wadna ca the king my cousin tho’ he were my uncle’s son.</li>
<li>I wadna be deav’d wi’ your keckling for a’ your eggs.</li>
<li>I wadna mak fish o’ ane and flesh o’ anither.</li>
<li>I wish you readier meat than a rinning hare.</li>
<li>If ae sheep loup o’er the dike a’ the lave will follow.</li>
<li><i>If</i> and <i>and</i> spoils mony a gude charter.</li>
<li>If a man gangs down the brae ilk ane gies him a jundie.</li>
<li>If he bind the pock she’ll sit down upon’t.</li>
<li>If he be nae a souter he’s a gude shoe clouter.</li>
<li>If I canna keep geese I’ll keep gaislins.</li>
<li>If I canna do’t by might I’ll do’t by sleight.</li>
<li>If it be a faut it’s nae ferly.—If it winna sell it winna sour.</li>
<li>If stakes be gude to gie they’ll be gude to get.</li>
<li>If the deil be laird ye’ll be tenant.—If ye lo’e me let it kythe.</li>
<li>If the deil find you idle he’ll set you to wark.</li>
<li>If wishes were horses beggars wad ride.</li>
<li>If ye hae little gear guide it the better.</li>
<li>If ye ca’ me scabbed I’ll ca’ you sca’d.</li>
<li>If ye be angry, claw your wame, and cool in the skin ye het in.</li>
<li>If you sell your purse to your wife, gi’e her your brecks to the bargain.</li>
<li>If ye had as little money as ye hae manners, ye wad be the poorest man o’ your kin.</li>
<li>If ye win at whoring ye’ll tine at naething.</li>
<li>If ye serve the tod ye maun bear up his tail.</li>
<li>Ill bairns get ay broken brows.—Ill bairns are best heard at hame.</li>
<li>Ill beef ne’er made good broe.—Ill doers are ay ill dreaders.</li>
<li>Ill counsel will gar a man stick his ain mare.<span class="pagenum"><a id="Page_14"></a>[14]</span></li>
<li>Ill getting het water frae ’neath cauld ice.—Ill herds mak fat foxes.</li>
<li>Ill hearing maks wrang rehearsing.—Ill news are aft owre true.</li>
<li>Ill laying up maks mony thieves.—Ill payers are ay gude cravers.</li>
<li>Ill to tak and eith to tire.—Ill weeds wax weel.</li>
<li>Ill workers are ay gude to putters.—Ill-will ne’er spak weel.</li>
<li>Ill won gear winna enrich the third heir.—Ill won, as ill wair’d.</li>
<li>It cam wi’ the wind let it gang wi’ the water.</li>
<li>It maun be an auld-farrant mouse that can kittle in a cat’s lug.</li>
<li>It’s a bare moor that ye gang thro’ and no get a heather cow.</li>
<li>It’s a cauld stammock that naething heats on.</li>
<li>It’s a gude goose that draps ay.—It’s a hard task to be poor and leal.</li>
<li>It’s a gude poor man’s blade, it will bow or break.</li>
<li>It’s a lang lane that hasna a turning.</li>
<li>It’s an ill wind that blaws naebody gude.</li>
<li>It’s an ill cause that the lawyers think shame o’.</li>
<li>It’s time to gie owre piping when youv’e lost the upper lip.</li>
<li>It’s an ill pack that’s no worth the custom.</li>
<li>It’s a mean mouse that has but ae hole.—It’s no a’ tint that fa’s by.</li>
<li>It’s a nasty bird fyles its ain nest.—It’s a sin to lie on the deil.</li>
<li>It’s a poor house whare thers’s neither a bairn nor a mouse.</li>
<li>It’s a shame to eat the cow and worry on the tail.</li>
<li>It’s a sorry hen that canna scrape for ae bird.</li>
<li>It’s a sair dung bairn that mayna greet.—It’s gude to be sib to siller.</li>
<li>It’s a’ tint that’s done to auld fo’k and bairns.</li>
<li>It’s but kindly that the pock sa’r of the herring.</li>
<li>It’s better to sup wi’ a cutty than want a spoon.</li>
<li>It’s dear coft honey that’s lick’d aff a thorn.</li>
<li>It’s eith crying Yule on anither man’s stool.</li>
<li>It’s fair in ha’ where beards wag a’.—It’s gude sleeping in a hale skin.</li>
<li>It’s gude maut that comes o’ will.—It’s gude to be side but no trailing.</li>
<li>It’s gude gear that pleases the merchant.</li>
<li>It’s gude to be gude in your time, ye kenna how lang it may last.</li>
<li>It’s gude to hae twa strings to your bow.</li>
<li>It’s hard to gar an auld mare leave aff flinging.</li>
<li>It’s hard to sit in Rome and strive wi the Pope.</li>
<li>It’s hard for a greedy e’e to hae a leal heart.<span class="pagenum"><a id="Page_15"></a>[15]</span></li>
<li>It’s ill to be ca’d a thief and no found picking.</li>
<li>It’s ill to bring out o’ the flesh what’s bred i’ the bane.</li>
<li>It’s ill getting breeks aff a Higlandman.</li>
<li>It’s ill taking corn frae geese.—It’s no tint that a friend gets.</li>
<li>It’s ill making a silk purse o’ a sows lug, or a touting horn o’ a tods tail.</li>
<li>It’s ill bringing butt what’s no there ben.</li>
<li>It’s kittle shooting at corbies and clergy.</li>
<li>It’s kittle to waken sleeping dogs.—It’s needless to bid a wren rin.</li>
<li>It’s lang or the deil be found dead at a dike-side.</li>
<li>It’s lang or ye need to cry, shou, to an egg.</li>
<li>It’s lang or like-to-die fill the kirk-yard.</li>
<li>It’s muckle gars the tailor laugh, for suitors girn ay.</li>
<li>It’s needless to pour water on a drown’d mouse.</li>
<li>It’s no the cowl that maks the friar.—It maun be true that a’ fo’k says.</li>
<li>It’s nae sin to tak a gude price, but in gi’ing ill measure.</li>
<li>It’s nae play when ane laughs and anither greets.</li>
<li>It’s no what is she? but what was she?</li>
<li>It’s nae laughing to girn in a widdy.—It’s weel war’d wasters want.</li>
<li>It’s o’er far between the kitchen and the ha’.</li>
<li>It’s o’er late to spare when the bottom’s bare.</li>
<li>It’s past joking when the head’s aff.</li>
<li>It’s weel that our fau’ts are no written on our face.</li>
<li>It’s time enough to skreigh when ye’re strucken.</li>
<li>It’s time enough to mak my bed when I’m gaun to lie down.</li>
<li>It’s lang or four bare legs gather heat in the bed.</li>
<li>It may come in an hour that winna come in seven year.</li>
<li>It will be a feather out o’ your wing.</li>
<li>It sets a sow weel to wear a saddle.</li>
<li>It sets you weel to gab again wi’ your bannet on.</li>
<li>It was ne’er for naething that the gled whistled.</li>
</ul>

<h2>J</h2>

<ul>
<li>Joke at leisure, you kenna wha may joke yoursel’.</li>
</ul>

<h2>K</h2>


<p><span class="pagenum"><a id="Page_16"></a>[16]</span></p><ul><li>Kail hains bread.—Kame sindle came sair.—Kamesters are ay creeshy.</li>
<li>Keep woo and it will be dirt, keep lint and it will be silk.</li>
<li>Keep your ain fish guts to your ain sea-maws.</li>
<li>Keep your kill-dry’d taunts to your mouldy-hair’d maidens.</li>
<li>Keep your breath to cool your crowdie.</li>
<li>Keep your mouth close and your een open.</li>
<li>Kindness comes a-will, it canna be coft.</li>
<li>Kindness will creep whare it canna gang.</li>
<li>Kindle a candle at baith ends it will soon be done.</li>
<li>King’s cauff’s worth other fo’ks corn.—Kissing gans by favour.</li>
<li>King’s cheese gaes hauf awa in pairings.</li>
<li>Kiss a carl and clap a carl, and that’s the way to tine a carl.</li>
<li>Kythe in your ain colours that fo’k may ken you.</li>
</ul>

<h2>L</h2>

<ul>
<li>Ladies and turkies need delicate upbringing.</li>
<li>Laith to bed and laith to rise.—Lang straes are nae motes.</li>
<li>Lang fasting hains nae meat.—Learn young, learn fair.</li>
<li>Lang tongu’d wives gae lang wi’ bairn.</li>
<li>Langest at fire soonest finds cauld.</li>
<li>Lang speaking part maun spill.—Love me love my dog.</li>
<li>Law’s costly, tak a pint and gree.</li>
<li>Law-makers should na be law-breakers.</li>
<li>Laugh at leisure, ye may greet ere night.</li>
<li>Laugh and lay’t down again.—Let alane maks mony loons.</li>
<li>Lay the head o’ the sow to the tail o’ the grice.</li>
<li>Learn the cat to the kirn and she’ll ay be licking.</li>
<li>Letna the plough stand to kill a mouse.</li>
<li>Let a’ treads live, quoth the wife, when she burnt her besom.</li>
<li>Let ay bell’d wathers break the snaw.</li>
<li>Let by-ganes be by-ganes.—Let horns gang wi’ the hide.</li>
<li>Let him tak a spring on his ain fiddle.</li>
<li>Let him haud the bairn that aught the bairn.</li>
<li>Let him cool in the skin he het in.</li>
<li>Let ilka sheep hang by its ain shank.</li>
<li>Let the muckle horse get the muckle wonlyn.</li>
<li>Let the morn come and the meat wi’t.<span class="pagenum"><a id="Page_17"></a>[17]</span></li>
<li>Let the kirk stand in the kirk-yard.—Live and let live.</li>
<li>Lie for him and he’ll swear for you.—Little gear the less care.</li>
<li>Light supper mak lang life-days.—Like’s an ill mark.</li>
<li>Little winning maks a heavy purse.—Love o’erlooks mony fauts.</li>
<li>Lightly come, lightly gane.—Little kend the less cared for.</li>
<li>Like draws to like, as a scabbed horse to a fail dyke.</li>
<li>Like Scotsmen, ay wise ahint the hand.</li>
<li>Likely lies aft i’ the mire, when unlikely wins through.</li>
<li>Like the maidens o’ Bayordine ye learn by the ear.</li>
<li>Like hens, ye rin ay to the tap o’ the heap.</li>
<li>Like the bairns o’ Falkirk, ye mind naething but mischief.</li>
<li>Like frien’less dogs mair sleep than meat.</li>
<li>Like the cat, fain fish wad ye eat, but ye are laith to weet your feet.</li>
<li>Like the wife wi’ the mony daughters, the best comes hindmost.</li>
<li>Lippen to me but look to yoursel’.</li>
<li>Little Jock gets the little dish, and that hauds him lang little.</li>
<li>Little said is soon mended, little gear’s soon spended.</li>
<li>Little wit i’ the head maks muckle travel to the feet.</li>
<li>Little may an auld nag do that maunna nicher.</li>
<li>Live upon love as lavrocks do on leeks.</li>
<li>Loud on the loan was ne’er a gude milk cow.</li>
<li>Love and light winna hide.—Love me lightly love me lang.</li>
<li>Love’s as warm among cotters as courtiers.</li>
<li>Love o’er het soonest cools.</li>
</ul>

<h2>M</h2>

<ul>
<li>Maidens shou’d be mim till they’r married, then they may burn kirks.</li>
<li>Maidens shou’d be mild and meek, quick to hear and slaw to speak.</li>
<li>Maidens tochers and ministers stipends are ay less than ca’d.</li>
<li>Mair hamely than welcome.—Mair haste the waur speed.</li>
<li>Mair by luck than gude guiding.—Malice is aye mindfu’.</li>
<li>Mak friends o’ fremit fo’k.—Measure twice, cut but ance.</li>
<li>Mak the best o’ an ill bargain you can.</li>
<li>Mak your hay when the sun shines.</li>
<li>May-bees flee not at this time o’ the year.</li>
<li>Maybe your pot may need my clips.<span class="pagenum"><a id="Page_18"></a>[18]</span></li>
<li>Mealy-mou’d maids stand lang at the mill.</li>
<li>Muckle may fa’ between the cup and the lip.</li>
<li>Mills and wives are ay wanting.—Mony hands mak light wark.</li>
<li>Mistress afore fo’k, gude wife behind backs, where lies the dish-clout?</li>
<li>Money is welcome in a dirten clout.</li>
<li>Mony a ane kisses the bairn for love o’ the nurse.</li>
<li>Mony fair promises at marriage mak few at tocher-paying.</li>
<li>Mony say weel when it was ne’er waur.</li>
<li>Mony a ane serves a thankless master.</li>
<li>Mony ways to kill a dog tho’ ye dinna hang him.</li>
<li>Mony cooks ne’er made gude kail.</li>
<li>Mony irons i’ the fire part maun cool.</li>
<li>Mony a ane opens their pack and sells nae wares.</li>
<li>Mony a ane speers the gate they ken fu’ weel.</li>
<li>My son’s my son ay till he get a wife, my daughter’s my daughter a’ the days o’ her life.</li>
</ul>

<h2>N</h2>

<ul>
<li>Nae fool like an auld fool.—Nae friend like a friend in need.</li>
<li>Nae man can thrive unless his wife lets him.</li>
<li>Nae sooner up than her head’s in the am’ry.</li>
<li>Nae safe wading in unco water.—Necessity hae nae law.</li>
<li>Nae wonder ye be auld like, ilka thing fashes ye.</li>
<li>Naething sae crouse as a new washen louse.</li>
<li>Naething’s ill to be done when will’s at hame.</li>
<li>Naething’s to be done in haste but gripping of flaes.</li>
<li>Naething to do but draw in your stool and sit down.</li>
<li>Naething venture naething win.—New lords hae new laws.</li>
<li>Nane but fools and knaves lay wagers.</li>
<li>Nane can mak a bore but ye’ll find a pin till’t.</li>
<li>Nane can play the fool sae weel as a wise man.</li>
<li>Near’s my sark but nearer’s my skin.—Ne’er ower auld to learn.</li>
<li>Nearest the heart nearer the mou.—Ne’er rax aboon your reach.</li>
<li>Nearest the kirk the farthest frae gude.</li>
<li>Neck or naething the king loes nae cripples.<span class="pagenum"><a id="Page_19"></a>[19]</span></li>
<li>Need will gar an auld wife trot, and a naked man rin.</li>
<li>Ne’er draw your durk when a daunt will do.</li>
<li>Ne’er find faut wi’ my shoon unless ye pay my cobler.</li>
<li>Ne’er gae to the deil wi’ a dish-clout about your head.</li>
<li>Ne’er gae me my death in a toom dish.—Ne’er quat certanty for hope.</li>
<li>Ne’er let on but laugh in your ain sleeve.</li>
<li>Ne’er marry a widow, unless her first man was hang’d.</li>
<li>Ne’er scad your lips in other fo’k’s kail.</li>
<li>Ne’er seek a wife till ye ken what to do wi’.</li>
<li>Ne’er shaw your teeth unless ye can bite.</li>
<li>Ne’er strive against the stream.</li>
<li>Ne’er take a fore-hammer to break an egg, when ye can do it wi’ a pen-knife.—Nipping and scarting’s Scotch fo’k’s wooing.</li>
<li>Ne’er let the nose blush for the sins o’ the mouth.</li>
<li>Nineteen naesays o’ a maiden are ha’f a grant.</li>
</ul>

<h2>O</h2>

<ul>
<li>Ower haly was hang’d, and rough and sonsy wan awa’.</li>
<li>Ower muckle o’ aething is gude for naething.</li>
<li>Ower mony grieves but hinders the wark.</li>
<li>O’ twa ills choose the least.—Out o’ debt out o’ danger.</li>
<li>Out o’ the peat-pot into the gutter.</li>
</ul>

<h2>P</h2>

<ul>
<li>Pay him hame in his ain coin.—Penny wise and pound foolish.</li>
<li>Pennyless sauls may pine in purgatory.</li>
<li>Pleying at law’s like fighting through a whin buss, the harder the</li>
<li>blows the sairer the scar.</li>
<li>Poortith parts gude company.—Possession is eleven points o’ the law.</li>
<li>Pride ne’er leaves its master till he get a fa’.</li>
<li>Poets and painters hae liberty to lie.</li>
<li>Put a coward to his metal and he’ll fight the deil.</li>
<li>Put your hand nae farther than your sleeve will reach.</li>
<li>Put your hand i’ the creel, and tak out an adder or an eel.</li>
</ul>

<h2>Q</h2>

<ul>
<li>Quey caufs are dear veal.—Quick returns mak rich.</li>
</ul>

<p><span class="pagenum"><a id="Page_20"></a>[20]</span></p>

<h2>R</h2>

<ul>
<li>Rackless youth maks ruefu’ eild.—Raw leather raxes.</li>
<li>Raise nae mae deils than your able to lay.</li>
<li>Rather spoil your joke than tine your friend.</li>
<li>Raw dawds mak fat lads.—Rich fou’k hae routh o’ friends.</li>
<li>Rich fo’k’s wit rives puir fo’k’s jaws.—Rob Peter to pay Paul.</li>
<li>Ride fair and jaup nane.—Right wrangs nae man.</li>
<li>Rob Gib’s contract, stark love and kindness.</li>
<li>Rome was nae bigget in ae day.—Royet lads may mak sober men.</li>
<li>Rooks and writers are ay to be found about ruined houses.</li>
<li>Roose the ford as ye find it.—Rue and time grow baith in ae garden.</li>
</ul>

<h2>S</h2>

<ul>
<li>Sair cravers are ay ill payers.—Satan reproving sin.</li>
<li>Saut, quoth the sutor, when he had eaten a cow a’ but the tail.</li>
<li>Seethe stanes in butter the broo will be gude.</li>
<li>Second thoughts are best.—Ser’ yoursel till your bairns come in age.</li>
<li>Set a beggar on horseback he’ll ride to the deil.</li>
<li>Set a stout heart to a stay brae.—Shame’s past the shade o’ your hair.</li>
<li>Sharp stomachs mak short graces.—Stown dints are sweetest.</li>
<li>Shallow waters mak maist din.—Sinle seen soon forgotten.</li>
<li>She’s as leal a maiden as her man left her.</li>
<li>She hauds up her head like a hen drinking water.</li>
<li>She brack her elbow at the kirk door.—Standing dubs gather dirt.</li>
<li>She’ll wear like a horse shoe, ay the langer the clearer.</li>
<li>Short fo’k are soon angry, their heart’s soon at their mou.</li>
<li>Slaw at meat slaw at wark.—Sorrow and ill weather come unsent for.</li>
<li>Some hae a hantle o’ fauts ye’er only a neer-do-weel.</li>
<li>Souters and tailors count hours.—Speak o’ the deil and he’ll appear.</li>
<li>Speak gude o’ pipers, your father was a fiddler.</li>
<li>Speak when your spoken till, and drink when you’re drucken till.</li>
<li>Strike the iron as lang as it’s het.</li>
</ul>

<h2>T</h2>


<p><span class="pagenum"><a id="Page_21"></a>[21]</span></p><ul><li>Tak your will o’t as the cat did o’ the haggis.</li>
<li>Tak the bit and the buffet wi’t.—Tak me not up before I fa’.</li>
<li>Tak your ain will and then ye’ll no die o’ the pet.</li>
<li>Tak a hair o’ the dog that bit you.—That’s Halkerton’s cow.</li>
<li>Tak nae mair on your back than you’re able to carry.</li>
<li>Tak a man by his word and a cow by her horn.</li>
<li>Tarry breeks pay nae fraught.—Tapped hens like cock crawing.</li>
<li>Tell nae your fae when your foot’s slipping.—That’s a tee’d ba’.</li>
<li>That bout cam ne’er out o’ your bag.—The best is ay cheapest.</li>
<li>That’s carrying saut to Dysart and puddings to Tranent.</li>
<li>That’s the piece a step-bairn ne’er gat.—Time tries a’.</li>
<li>That winna be a mot i’ your marriage.—The deil’s ay gude to his ain.</li>
<li>The back and the belly hauds every ane busy.</li>
<li>The bairn speaks i’the field what he hears at the fireside.</li>
<li>The bird maun flighter that flees wi’ ae wing.</li>
<li>The better day the better deed.—The warld is bound to nae man.</li>
<li>The blind man’s peck should be weel measur’d.</li>
<li>The cure may be waur than the disease.</li>
<li>The death o’ ae bairn winna skail a house.</li>
<li>The dorty dame may fa’ i’ the dirt.—The deil’s bairns hae deil’s luck.</li>
<li>The deil ay drives his hogs to an ill market.</li>
<li>The deil’s gaen o’er John Wabster.—The e’ening brings a hame.</li>
<li>The farthest way about is aft the nearest gate hame.</li>
<li>The richer the souter, the blacker his thumbs.</li>
<li>The first fuf o’ a fat haggis is ay the bauldest.</li>
</ul>

<div class="poetry">
  <div class="verse indent0">The gravest fish is an oyster,</div>
  <div class="verse indent2">The gravest bird’s an owl;</div>
  <div class="verse indent0">The gravest beast’s an ass,</div>
  <div class="verse indent2">And the gravest man’s a fool.</div>
</div>

<ul>
<li>The kings errand may come in a cadger’s gate.</li>
<li>The langer we live we see the mair fairlies.</li>
<li>The mae the merrier, the fewer the better cheer.</li>
<li>The masters e’e maks the horse fat.—The still sow eats up the draff.</li>
<li>The simple man’s the beggar’s brither.</li>
<li>The subject’s love is the kings life guard.</li>
<li>The smith’s mare and the souter’s wife are ay warst shod.</li>
<li>The thiefer like the better sodger.—The tod’s whelps are ill to tame.<span class="pagenum"><a id="Page_22"></a>[22]</span></li>
<li>The thing that lie nae in your gate breaks na your shins.</li>
<li>The thing that’s in your wame’s not in your testament.</li>
<li>The thrift o’ you was the death o’ your gude-dame.</li>
<li>The tod keeps his ain hole clean.</li>
<li>The worth o’ a thing is best kend by the want o’t.</li>
<li>The wife’s ay welcome that comes wi’ a crooked oxter.</li>
<li>There’s mony a true tale tauld in jest.</li>
<li>There’s mukle to do when burghers ride.</li>
<li>There’s nane sae blind as them that winna see.</li>
<li>There’s naething ill said that’s nae ill tane.</li>
<li>There’s nae place like hame, as the deil said when he fan’ himsel in the Court o’ Session.</li>
<li>There was ne’er a silly Jocky but there was as silly a Jenny.</li>
<li>There’s beild aneath an auld man’s baird.</li>
<li>There is a teugh sinew in an auld wife’s heel.</li>
<li>There is a differ betwixt the piper and his bitch.</li>
<li>There is a wawp i’ the raip.—Thole weel is gude for burning.</li>
<li>There is a sliddery stane before the ha’ door.</li>
<li>There is as gude fish i’ the sea as e’er cam out o’t.</li>
<li>There grows nae grass at the cross.—Thoughts beguil maidens.</li>
<li>There is life in a mussel as lang as she cheeps.—Time tries a’.</li>
<li>There is little for the rake after the shool.—Tine heart and a’s gane.</li>
<li>They are ay gude that are far awa.—True blue will ne’er stain.</li>
<li>They are like the grices, if you kittle their wame they fa’ on their backs.</li>
<li>They hae need o’ a canny cook that hae but ae egg to their dinner.</li>
<li>They ne’er saw great dainties that think a haggis a feast.</li>
<li>They shou’d kiss the gude-wife that wad win the gude-man.</li>
<li>They that see you a’ day winna break the house for you at night.</li>
<li>They that get a word o’ soon rising may lie a’ day.</li>
<li>They that laugh in the morning may greet ere night.</li>
<li>They that drink langest live langest.</li>
<li>They that hae routh o’ butter may lay it thick on their scone.</li>
<li>They that lie down for love shou’d rise for hunger.</li>
<li>They were scant o’ bairns that brought you up.</li>
<li>They were never fain that fidg’d, nor fa’ that licked dishes.</li>
<li>They ne’er ga’e wi’ the speet but they get wi’ the ladle.<span class="pagenum"><a id="Page_23"></a>[23]</span></li>
<li>Three can keep a secret if twa be awa.</li>
<li>Time and tide will tarry for nae man.</li>
<li>Touch a gawd horse on the back and he’ll fling.</li>
<li>Tramp on a snail and she’ll shoot out her horns.</li>
<li>Twa blacks will ne’er mak a white.</li>
<li>Twine two, your minny was a gude spinner.</li>
</ul>

<h2>U</h2>

<ul>
<li>Up hill spare me, down hill tak tent to thee.</li>
<li>Use makes perfectness.</li>
</ul>

<h2>W</h2>

<ul>
<li>Wanton kittens mak douce cats.—When drink’s in wit’s out.</li>
<li>Wae’s the wife that want’s the tongue, but weel’s the man that gets her.</li>
<li>Weans maun creep ere they gang.—Women’s wark’s ne’er done.</li>
<li>Wedding and ill wintering tame baith man and beast.</li>
<li>Weel kens the mouse when the cat’s out o’ the house.</li>
<li>Welcom’s the best dish in the kitchen.</li>
<li>We’ll ne’er ken the worth o’ the water till the well gae dry.</li>
<li>We’re ay to learn as lang’s we live.—We canna baith sup and blaw.</li>
<li>We’ll bark oursels ere we buy dogs sae dear.</li>
<li>We may ken your eild by the runkles o’ your horn.</li>
<li>We may ken your meaning by your mumping.</li>
<li>What’s gotten owre the deil’s back will gang awa under his belly.</li>
<li>When ae door stecks anither opens.—Wilfu’ waste maks waefu’ want.</li>
<li>When friends meet hearts warm.—Woo sellers ken ay woo buyers.</li>
<li>When the tod preaches tak tent o’ the lambs.</li>
<li>When the wame’s fou, the banes wad be at rest.</li>
<li>When petticoats woo, brecks come speed.</li>
<li>When you’re serv’d a’ the geese are water’d.</li>
<li>While the pow’s shaving the lice maun flit.</li>
<li>When ye’re gaun and coming the gate’s no toom.</li>
<li>Where the dyke’s laighest it is eithiest to loup.</li>
<li>Where there’s owre muckle courtesy, there’s little kindness.<span class="pagenum"><a id="Page_24"></a>[24]</span></li>
<li>Winter thunder bodes simmer hunger.</li>
<li>Work for nought maks fo’k dead sweer.</li>
</ul>

<h2>Y</h2>

<ul>
<li>Ye’re as lang o’ tuning your pipes as ane wad play a spring.</li>
<li>Ye cam a day after the fair.—Ye hae gotten a ravel’d hesp o’t.</li>
<li>Ye cut lang whangs out o’ ither fo’k’s leather.</li>
<li>Ye canna preach out o’ your ain pupit.—Ye hae a crap for a’ corn.</li>
<li>Ye canna get leave to thrive for thrang.</li>
<li>Ye drive the plough before the owsen.</li>
<li>Ye hae gien the wolfe the wedder to keep.</li>
<li>Ye hae sitten your time, as mony a gude hen has done.</li>
<li>Ye hae o’er foul feet to come sae far ben.</li>
<li>Ye hae tint your ain stomach and fund a tike’s.</li>
<li>Ye hae the wrang sow by the lug.—Ye ken wha drinkers dree.</li>
<li>Ye kenna wha may cool your ain kail yet.</li>
<li>Yelping curs may rise mastiffs.—Ye’re mair fley’d than hurt.</li>
<li>Ye may get waur bodes or Beltane.</li>
<li>Ye may dight your neb and flee up.</li>
<li>Ye mete my pease by your ain peck.</li>
<li>Ye ne’er saw green cheese but your een reel’d.</li>
<li>Ye ride sae near the rumple ye’ll let nane loup on behind you.</li>
<li>Ye’re like a miller’s dog, you lick your lips ere the pock be opened.</li>
<li>Ye’re sae keen o’ the clocking you’ll die in the nest.</li>
<li>Ye’re nae chicken for a’ your cheeping.</li>
<li>Ye’re come o’ blude, and sae’s a pudding.</li>
<li>Ye’re like hens, ye rin ay to the heap.</li>
<li>Ye shape shoon by your ain shachel’d feet.</li>
<li>Ye watna what wife’s ladle may cogue your kail.</li>
<li>Your bread’s baken, you may hing by your girdle.</li>
</ul>

<div class="transnote">

<h2>Transcriber’s Note</h2>

<p>List of minor amendments made to the text:</p>

<ul>
<li><a href="#Page_12">Page 12</a>, “mauu” changed to “maun” (He that wad eat the kirnel maun crack the nut.)</li>
<li><a href="#Page_13">Page 13</a>, “diel” changed to “deil” (If the deil find you idle he’ll set you to wark.)</li>
<li><a href="#Page_16">Page 16</a>, “Kindess” changed to “Kindness” (Kindness will creep whare it canna gang.)</li>
<li><a href="#Page_22">Page 22</a>, “bleu” changed to “blue” (True blue will ne’er stain.)</li>
</ul>

<p>Defective punctuation was amended as necessary without further note.</p>

</div>

<div style='text-align:center'>*** END OF THE PROJECT GUTENBERG EBOOK 75667 ***</div>
</body>
</html>

